## 上

### 上清章第一

<del>老君閒居作七言</del>

<del>解說身形及諸神</del>

### 上有章第二

上有黃庭下關元

後有幽闕前命門

呼吸廬閒入丹田

### 口爲章第三

玉池清水灌靈根

審能修之可長存

### 黃庭章第四

黃庭中人衣朱衣

關元壯籥闔兩扉

幽闕俠之高巍巍

丹田之中精氣微

玉池清水上生肥

靈根堅固老不衰

### 中池章第五

中池有士服赤朱

橫下三寸神所居

中外相距重閉之

### 天中章第六

神廬之中務修治

玄膺氣管受精符

急固子精以自持

宅中有士常衣絳

子能見之可不病

橫理長尺約其上

子能守之可無恙

---

![至道](#至道)

---

### 心神章第八、肺部章第九、心部章第十、肝部章第十一、腎部章第十二、脾部章第十三、膽部章第十四

### 脾長章第十五

呼吸廬閒以自償

保守完堅身受慶

### 上覩章第十六

方寸之中謹蓋藏

精神還歸老復壯

使以幽闕流下竟

養子玉樹令可壯

### 至道章第七

至道不煩不旁迕

### 靈臺章第十七

靈臺通天臨中野

方寸之中至關下

玉房之中神門戶

皆是公子教我者

明堂四達法海源

真人子丹當吾前

### 三關章第十八

三關之閒精氣深

子欲不死修崐崘

### 若得章第十九

絳宮重樓十二級

### 呼吸章第二十

### 瓊室章第二十一

宮室之中五采集

赤神之子中池立

下有長城玄谷邑

長生要妙房中急

棄捐婬俗專子精

寸田尺宅可治生

繫子長留心安寧

觀志遊神三奇靈

閒暇無事心太平

### 常念章第二十二

常存玉房神明達

時念太倉不飢渴

役使六丁神女謁

閉子精路可長活

正室之中神所居

洗心自治無敢汙

歷觀五藏視節度

六府修治潔如素

虛無自然道之故

### 治生章第二十三

物有自然事不煩

垂拱無爲身體安

虛無之居在幃閒

寂寞曠然口不言

修和獨立真人宮

恬淡無欲遊德園

清淨香潔玉女存

修德明達道之門

## 中

### 隱景章第二十四

作道優游深獨居

扶養性命守虛無

恬惔無爲何思慮

羽翼已成正扶疏

長生久視乃飛去

### 五行章第二十五

五行參差同根節

誰與共之斗日月

抱珠懷玉和子室

子能守一萬事畢

子自有之持無失

即欲不死藏金室

### 高奔章第二十六

出日入月是吾道

天七地三迴相守

---

昇降進退一合九

玉石珞珞是吾寶

子自有之何不守

心曉根蔕養華采

服天順地合藏精

七日之五迴相合

崐崘之性不迷誤

九源之山何亭亭

中有真人可使令

蔽以紫宮丹城樓

俠以日月如明珠

萬歲昭昭非有期

---

### 玄元章第二十七

外本三陽物自來

內養三神可長生

魂欲上天魄入淵

還魂反魄道自然

## 下

### 玄元章第二十七

庶幾結珠固靈根

玉匙金籥身完堅

載地懸天周乾坤

象以四時赤如丹

前仰後卑各異門

送以還丹與玄泉

象龜引氣致靈根

### 仙人章第二十八

中有真人巾金巾

負甲持符開七門

此非枝葉實是根

晝夜思之可長存

仙人道士非有神

積精所致和專仁

### 紫清章第二十九

### 百穀章第三十

人皆食榖與五味

獨食太和陰陽氣

故能不死天相既

### 心典章第三十一

試說五藏各有方

心爲國主五藏王

受意動靜氣得行

道自守我神明光

通我華精調陰陽

晝日昭昭夜自守

渴自得飲飢自飽

### 經歷章第三十二

經歷六府藏卯酉

轉陽之陰藏於九

常能行之不知老

### 肝氣章第三十三

肝之爲氣修且長

羅列五藏生三光

上合三焦道飲漿

我神魂魄在中央

津液流泉去臭香

立於懸膺含明堂

雷電霹靂往相聞

右酉左卯是吾室

伏於玄門候天道

近在我身還自守

清淨無爲神留止

精神上下開分理

通利天道長生草

七孔已通不知老

還坐天門候陰陽

下于喉嚨通神明

過華蓋下清且涼

入清泠淵見吾形

其成還丹可長生

下有華池動腎精

立於明堂臨丹田

將使諸神開命門

通利天道至靈根

陰陽列布如流星

肝氣周環終無端

### 肺之章第三十四

肺之爲氣三焦起

伏於天門候故道

清液醴泉通六府

隨鼻上下開二耳

窺視天地存童子

調和精華理髪齒

顏色光澤不復白

下于嚨喉何落落

諸神皆會相求索

下有絳宫紫華色

### 隱藏章第三十五

隱藏華蓋通神廬

專守心神轉相呼

觀我諸神辟除邪

脾神還歸依大家

藏養靈根不復枯

至於胃管通虛無

閉塞命門如玉都

壽傳萬歲將有餘

脾中之神主中宫

朝會五神和三光

上合天門合明堂

通利六府調五行

金木水火土爲王

通利血脉汗爲漿

修護七竅去不祥

日月列宿張陰陽

二神相得下玉英

上稟元氣年益長

五藏之主腎爲精

伏於太陰成其形

出入二竅合黃庭

呼吸虛無見吾形

強我筋骨血脉盛

恍惚不見過清靈

坐於廬下觀小童

內息思存神明光

出於天門入無閒

恬淡無欲養華根

服食玄氣可遂生

還於七門飲太淵

道我玄膺過清靈

問我仙道與奇方

服食芝草紫華英

頭戴白素足丹田

### 沐浴章第三十六

沐浴華池灌靈根

被髪行之可長存

三府相得開命門

五味皆至善氣還

大道蕩蕩心勿煩

吾言畢矣勿妄傳
